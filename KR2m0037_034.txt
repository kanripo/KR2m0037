# -*- mode: mandoku-view; -*-
#+TITLE: 國朝宮史
#+DATE: 2015-08-24 22:52:08.696331
#+PROPERTY: ID KR2m0037
#+PROPERTY: BASEEDITION WYG    
#+PROPERTY: JUAN 卷三十四
<pb:KR2m0037_WYG_034-1a>¶
欽定四庫全書¶
國朝宫史巻三十四¶
　　書籍十三¶
　　　類書¶
　　　古今圖書集成一部¶
聖祖仁皇帝以載籍極博浩如淵海爰¶
命廷臣倣古人左圖右史之義統為一書卷帙繁富乆¶
　　　而未就¶
<pb:KR2m0037_WYG_034-1b>¶
世宗憲皇帝繼承¶
先志¶
特命詳加編校列為六編析為三十二典一曰厯象彚¶
　　　編為典四曰乾象二十一部曰嵗功四十三部¶
　　　曰厯法六部曰庶徴五十部二曰方輿彚編為¶
　　　典四曰坤輿二十一部曰職方二百二十三部¶
　　　曰山川四百一部曰邊裔五百四十二部三曰¶
　　　明倫彚編為典八曰皇極三十一部曰宫闈十¶
<pb:KR2m0037_WYG_034-2a>¶
　　　五部曰官常六十五部曰家範三十一部曰交¶
　　　誼三十七部曰氏族一千六百九十四部曰人¶
　　　事九十七部曰閨媛十七部四曰博物彚編為¶
　　　典四曰藝術四十三部曰神異七十部曰禽蟲¶
　　　三百十七部曰草木七百部五曰理學彚編為¶
　　　典四曰經籍六十六部曰學行九十六部曰文¶
　　　學四十九部曰字學二十四部六曰經濟彚編¶
　　　為典八曰選舉二十九部曰銓衡十二部曰食¶
<pb:KR2m0037_WYG_034-2b>¶
　　　貨八十三部曰禮儀七十部曰樂律四十六部¶
　　　曰戎政三十部曰祥刑二十六部曰考功一百¶
　　　五十四部計為部六千一百有九凡一萬巻雍¶
　　　正四年校刊¶
世宗憲皇帝御製序　欽惟我¶
皇考聖祖仁皇帝聰明睿知禀生知之質而又好古敏¶
　求孜孜不倦萬㡬之暇置圖書於左右披尋玩味雖¶
　盛暑隆寒未嘗暫曠積數十載之乆研綜古今搜討¶
<pb:KR2m0037_WYG_034-3a>¶
　殆遍屢命儒臣宏開書局若周易折中發四聖之㣲¶
　言朱子全書㑹羣儒之奥義皆禀自¶
睿裁復¶
躬加校定若律厯淵源推軒皇之神䇿叶虞代之元聲¶
　皆¶
親行指授以天縱之能而準於儀器凡注經考史選詩¶
　論文以及博聞多識之資所纂輯雕鐫充溢於内府¶
　刪述之功嘉恵無窮稱極盛矣而又以為未攬其全¶
<pb:KR2m0037_WYG_034-3b>¶
　乃¶
命廣羅羣籍分門别類統為一書成冊府之鉅觀極圖¶
　書之大備而卷帙浩富任事之臣弗克祇承旣多訛¶
　謬毎有闕遺經歴嵗時乆而未就朕紹登大寳思繼¶
先志特命尚書蔣廷錫等董司其事督率在舘諸臣重¶
　加編校窮朝夕之力閲三載之勤凡釐定三千餘巻¶
　増删數千萬言繪圖精審考定詳悉書成進呈朕覽¶
　其大凡列為六編析為三十二典其部六千有餘其¶
<pb:KR2m0037_WYG_034-4a>¶
　巻一萬始之以厯象觀天文也次之以方輿察地理¶
　也次之以明倫立人極也又次之以博物理學經濟¶
　則格物致知誠意正心治國平天下之道咸具於是¶
　矣惟我¶
皇考法天行之剛健協坤徳之含宏察於人倫明於庶¶
　物尊六經而禮先儒釐六官以敷大政故是書之成¶
　貫三才之道而靡所不該通萬方之畧而靡所不䆒¶
　也我¶
<pb:KR2m0037_WYG_034-4b>¶
皇考金聲玉振集五帝三王孔子之大成是書亦海涵¶
　地負集經史諸子百家之大成前乎此者有所未備¶
　後有作者又何以加焉敬藏石室寳垂乆逺用叙其¶
　本末綴於篇首上以彰¶
皇考好學之聖徳右文之盛治并紀朕繼志述事兢兢¶
　業業罔敢不欽若於¶
丕訓云爾¶
　　淵鑑類函一部¶
<pb:KR2m0037_WYG_034-5a>¶
聖祖仁皇帝以俞安期唐類函採輯間有脱漏且不及¶
　　　宋以後書¶
命儒臣重加稽考詳悉増補以昭大備首詳釋名總論¶
　　　沿革緣起次臚典故次列對偶次備摘句次輯¶
　　　詩文舊四十三部今益以花部為四十四曰天¶
　　　部十一巻曰嵗時十一巻曰地部十七巻曰帝¶
　　　王十七巻曰后妃二巻曰儲宫曰帝戚各一巻¶
　　　曰設官五十七巻曰封爵四巻曰政術三十二¶
<pb:KR2m0037_WYG_034-5b>¶
　　　巻曰禮儀三十巻曰樂部八巻曰文學十四巻¶
　　　曰武功二十四巻曰邊塞十二巻曰人部七十¶
　　　四巻曰釋教曰道曰靈異曰方術各二巻曰巧¶
　　　藝八巻曰京邑二卷曰州郡六巻曰居處十五¶
　　　巻曰産業四巻曰火部二巻曰珍寳四巻曰布¶
　　　帛二卷曰儀飾三巻曰服飾十二巻曰器物四¶
　　　巻曰舟部曰車部各一巻曰食物六巻曰五榖¶
　　　曰葯部各二巻曰菜蔬一卷曰果部六卷曰花¶
<pb:KR2m0037_WYG_034-6a>¶
　　　部三巻曰草部四巻曰木部六卷曰鳥部十一¶
　　　卷曰獸部曰鱗介各八巻曰蟲豸六巻凡四百¶
　　　五十巻康熙四十九年校刋¶
聖祖仁皇帝御製序　朕㡬務餘暇博渉藝林毎覽一¶
　書必盡其全帙沈潛往復既得其始終條理精義之¶
　所存而文句英華亦嘗讀之矣嘗謂古人政事文章¶
　雖出於二然文章以言理政事則理之發邇而見逺¶
　者也豈僅以其區區文句之間而可以自命為學術¶
<pb:KR2m0037_WYG_034-6b>¶
　乎自六朝乃有類書而尤盛於唐此豈非求之文句¶
　之間者哉雖然理之所寓於斯萃焉弗可廢也昔者¶
　孔子之繫易也曰方以類聚又曰本乎天者親上本¶
　乎地者親下則各從其類也於諸卦則曰其稱名也¶
　小其取類也大盖以天下古今事物之理畢具於易¶
　而易之為書因理象物因物徴辭以斷天下之疑而¶
　成天下之務者各從其類以明之然則類書之作其¶
　亦不違於聖人立言之意歟書之最著者藝文類聚¶
<pb:KR2m0037_WYG_034-7a>¶
　北堂書鈔初學記白帖杜氏通典宋明以來撰者寖¶
　廣若博而不繁簡而能覈者抑亦鮮矣獨俞安期唐¶
　類函頗稱詳括大抵祖述歐陽詢之類聚稍刪存書¶
　鈔初學記白帖通典而附益之安期明人也而曰唐¶
　類函者以其皆唐輯也既缺宋以來書而唐以前亦¶
　有脱漏者爰命儒臣逖稽旁搜泝洄往籍網羅近代¶
　増其所無詳其所略參伍錯綜以摛其異探賾索隐¶
　以約其同要之不離乎以類相從而類始備焉書成¶
<pb:KR2m0037_WYG_034-7b>¶
　計四百五十卷夫自有類書迄於今千有餘年而集¶
　其大成可不謂斯文之少補乎學者或未能盡讀天¶
　下之書觀於此而得其大凡因以求盡其始終條理¶
　精義之所存其於格物致知之功修辭立誠之事為¶
　益匪淺尠矣¶
　　佩文韻府一部¶
聖祖仁皇帝以韻府羣玉五車韻瑞諸書引據未能詳¶
　　　確¶
<pb:KR2m0037_WYG_034-8a>¶
命廷臣博考羣書増補首標韻藻自二字至六字以經¶
　　　史子集為序而列人名於後次附對語摘句¶
親定成書依韻分帙凡一百六巻康熙五十年校刋¶
聖祖仁皇帝御製序　朕萬㡬在御日昃宵分未遑自¶
　逸時當燕閒不輟問學羣經子史誦其文而晰其義¶
　矣以至百家之書凡可以禆世教厲民風者修明補¶
　正罔使缺遺嘗謂韻府羣玉五車韻瑞諸書事繋於¶
　字字統於韻稽古者近而取之約而能博是書之¶
<pb:KR2m0037_WYG_034-8b>¶
　作誠不為無所見也然其為書簡而不詳畧而不偹¶
　且引據多誤朕毎致意焉欲博稽衆籍著為全書爰¶
　於康熙四十三年夏六月朕與内直翰林諸臣親加¶
　訂正其訛舛増其脱漏或有某經某史所載某字某¶
　事未備者朕復時時靣諭一一増錄漸次成帙猶以¶
　故實或未極博於十月復命閣部大臣更加蒐采以¶
　裒益之旣有原本増本又有内増外増將付剞劂矣¶
　名曰佩文韻府随於十二月開局武英殿集翰林諸¶
<pb:KR2m0037_WYG_034-9a>¶
　臣合并詳勘逐日進覽旋授梓人於五十年十月全¶
　書告成共一百零六巻一萬八千餘頁囊括古今網¶
　羅鉅細韻學之盛未有過於此書者也書成諸臣請¶
　序朕念自初至今經八年矣歴寒暑之乆積嵗月之¶
　勤朕於此書政事之暇未嘗惜一日之勞也朕又嘗¶
　諭諸臣從來著一大書非數十年之功不能成今數¶
　年以來所成大部書凡十有餘種若非合衆人之力¶
　豈能刻期告竣故凡先後預事諸臣皆命列名其中¶
<pb:KR2m0037_WYG_034-9b>¶
　兹序佩文韻府因備記編撰之始末遂及修集諸書¶
　之大指以見成書之不易如此¶
　　　韻府拾遺一部¶
聖祖仁皇帝因佩文韻府既成尚有遺漏復¶
命廷臣纂輯蒐錄増補二十之一巻以韻釐仍如其數¶
　　　大學士王掞王頊齡奉¶
勅恭序¶
御定月令輯要一部¶
<pb:KR2m0037_WYG_034-10a>¶
聖祖仁皇帝以馮應京戴任所輯月令廣義採摭蕪累¶
命儒臣重加編輯¶
親定成書首列圖説次詳四時十二月閠月晝夜時刻¶
　　　凡二十四卷康熙五十四年校刋¶
聖祖仁皇帝御製序　古者於明堂之中施十二月之¶
　令本堯典授時之意而推廣之今所傳大戴禮夏小¶
　正篇小戴禮月令篇三代之遺文大略可見矣月令¶
　雖出吕覽而蔡邕次其章句孔頴逹定其正義推明¶
<pb:KR2m0037_WYG_034-10b>¶
　周公品制列之於經漢晉而下若四民月令四時纂¶
　要以及千金錦帯嵗華紀麗嵗時雜記諸書代有撰¶
　述未覩賅備前明之季馮應京戴任始輯月令廣義¶
　二十四巻為士庶通用觀其原本經訓推衍義類用¶
　意亦云勤矣顧其採摭旣多蕪累間出爰命儒臣重¶
　加編輯次第呈覽親為裁定正譌芟複一歸雅馴别¶
　起義例補所未備博觀約取務合於體要而切於實¶
　用庶㡬古者月令明堂之遺式矣書成名曰月令輯¶
<pb:KR2m0037_WYG_034-11a>¶
　要舊本圖説并為釐正列諸簡端因天時而課治功¶
　察物候以盡人事自國家政典下逮甿庶作息均可¶
　㕘驗而宏覽博物之學亦於是乎有取焉由今而後¶
　言紀時之書者其必以此為權輿也夫¶
御定子史精華一部¶
聖祖仁皇帝命詞臣采掇子史中精語用資考古之助¶
　　　未及成書¶
世宗憲皇帝復命校集為部三十曰天部五巻曰地部¶
<pb:KR2m0037_WYG_034-11b>¶
　　　七巻曰帝王八巻曰皇親三巻曰嵗時四巻曰¶
　　　禮儀九巻曰設官八巻曰政術二十巻曰文學¶
　　　七巻曰武功五巻曰邊塞四巻曰倫常六巻曰¶
　　　品行十巻曰人事八巻曰樂部二巻曰釋道四¶
　　　巻曰靈異五巻曰方術四巻曰巧藝三巻曰形¶
　　　色二巻曰言語八巻曰婦女二巻曰動植八巻¶
　　　曰儀飾曰服飾曰居處曰産業曰食饌曰珍寳¶
　　　各二巻曰器物六巻計二百七十九類凡一百¶
<pb:KR2m0037_WYG_034-12a>¶
　　　六十卷雍正五年校刋¶
世宗憲皇帝御製序　恭惟¶
皇考聖祖仁皇帝天縱聰明秉上聖之姿而垂意典籍¶
　勤於稽古¶
御極六十餘年萬㡬之暇披覽巻帙不輟寒暑廵幸所¶
　至必以緗素自随逮於耄齡精研不倦延閣廣内之¶
　藏捜討無遺所謂好古敏求多學而一以貫之也欲¶
　以編輯成書嘉恵天下後世嗜學之士¶
<pb:KR2m0037_WYG_034-12b>¶
特命開書局於武英殿召集詞臣歴嵗修纂毎成數巻¶
　即上呈¶
御覽¶
親加指示前後所成充溢冊府而子史精華之纂為最¶
　後朕纉緖之初尚未告竣敬承¶
先志俾就厥功綜觀大凡其部三十其目二百七十有¶
　九自天文地理帝徳王功禮樂兵刑之大人倫日用¶
　之常以及九邊之殊域二氏之異教方術技藝之巧¶
<pb:KR2m0037_WYG_034-13a>¶
　草木鳥獸之蕃門分類别條理具備而采掇子史芟¶
　蕪擷秀甚有禆於學者盖士之嚮學通經為先而博¶
　及於子史固不能若窮經之専一惟攬其精華而識¶
　之勿㤀俾考古者於兹尋其緖則無慮於簡牘之繁¶
　績文者於兹取其材則有助於翰墨之富用力甚簡¶
　而成功已多是¶
聖祖仁皇帝垂教無窮之至意也剞劂旣畢展閲全編¶
　敬為叙引昭示乆逺用綴於篇端¶
<pb:KR2m0037_WYG_034-13b>¶
　　　駢字類編一部¶
聖祖仁皇帝命儒臣採經史子集諸書中駢字之典雅¶
　　　者以上一字為統依韻相從薈為類編未及成¶
　　　書¶
世宗憲皇帝復命編輯分十二門曰天地二十一巻曰¶
　　　時令十四巻曰山水二十一巻曰居處九巻曰¶
　　　珍寳十二巻曰數目三十五巻曰方隅二十一¶
　　　卷曰采色十四巻曰器物曰草木各二十八巻¶
<pb:KR2m0037_WYG_034-14a>¶
　　　曰鳥獸十四巻曰蟲魚七巻又補遺一門曰人¶
　　　事十六巻凡二百四十巻雍正六年校刊¶
世宗憲皇帝御製序　我¶
皇考徳秉生知學深稽古萬㡬之暇披覽簡編自六經¶
　諸史以逮諸子百家莫不探其本源窮其閫奥又令¶
　詞臣纂輯羣言廣稽博採丹黄甲乙薈萃成編所就¶
　者非止一書所錄者動盈萬巻咸秉¶
宸衷之釐定並為秘府之珍藏又以自古類書或以事¶
<pb:KR2m0037_WYG_034-14b>¶
　而相從或以韻而相次因循故轍訛偽相沿乃¶
命儒臣纂修駢字類編一書字從所統若律呂之有元¶
　聲類以字分如百川之歸大壑提綱挈領義例燦然¶
　首天地而時令次之次山水居處而珍寳數目又次¶
　之次方隅采色器物而草木鳥獸蟲魚人事又次之¶
　部分則簡而不繁取材則博而能要極詞壇之瑋麗¶
　創類苑之竒觀朕景仰¶
前徽欽承丕緖如子史精華圖書集成等書悉遵¶
<pb:KR2m0037_WYG_034-15a>¶
先志分命臣工夙夜校讐竝皆竣事而駢字類編亦以¶
　今秋告成記曰比事屬辭盖駢之義也易曰方以類¶
　聚則類之始也今字則從駢義雖不同而不妨於竝¶
　列編則從類事雖互見而不至於混淆於是乎乾坤¶
　之藴民物之繁大備於一書之中而蔚然萃羣書之¶
　秀矣洪惟我¶
皇考盛徳際天地大業照古今述作上繼夫聖明文章¶
　悉歸於性道是書之成豈徒為藝林之盛事而已哉¶
<pb:KR2m0037_WYG_034-15b>¶
　形而上者謂之道形而下者謂之器引而伸之觸類¶
　而長之無器之非道也爰書大意弁之簡端庶㡬以¶
　學務時敏之思為紹庭陟降之志云爾¶
　　　分類字錦一部¶
聖祖仁皇帝命儒臣採經史子集下至説部諸書擇其¶
　　　字之雅麗者自二字至四字區為成對備用薈¶
　　　萃成書分四十門曰天文曰節令曰地理各二¶
　　　巻曰山水三巻曰帝后二巻曰藩戚一巻曰倫¶
<pb:KR2m0037_WYG_034-16a>¶
　　　常曰肢體曰人物各二巻曰佩服一巻曰飲饌¶
　　　曰宫室各二巻曰器用三巻曰禮儀曰音樂各¶
　　　二巻曰職官三巻曰政教四巻曰文事曰武備¶
　　　曰技藝各二卷曰境遇一巻曰釋道二巻曰菽¶
　　　粟曰布帛曰珍寳各一巻曰果木曰花卉各二¶
　　　巻曰鳥獸三巻曰蟲魚二巻曰數目曰干支合¶
　　　一巻曰卦名曰采色曰巧對曰借對曰雙聲曰¶
　　　疊韻合一巻曰偶字曰通用合一巻曰祥瑞一¶
<pb:KR2m0037_WYG_034-16b>¶
　　　卷計六百一十八類凡六十四巻康熙六十一¶
　　　年校刊¶
聖祖仁皇帝御製序　司馬相如云合纂組以成文列¶
　錦繡而為質盖言詞賦雖雕蟲末技亦必掞藻敷華¶
　飾琢其章句然後文質相宣也朕山荘避暑勅㡬之¶
　暇以翰墨自怡而巻帙充積廣博鮮要爰命何焯陳¶
　鵬年等薈萃經史子集下至説部諸書採擇其字之¶
　麗雅者釐别為四十門六百一十八類毎類又分成¶
<pb:KR2m0037_WYG_034-17a>¶
　對備用共六十四卷名曰分類字錦閲三載編纂告¶
　成朕惟日星輝耀雲霞綺駮天之錦也山川峙流草¶
　樹葱鬱地之錦也觀文察理禮定樂興帝王之錦也¶
　若夫相如所云乃錦之膚寸者耳然對偶本於隂陽¶
　音聲協於律呂古文人駢織之功又烏可廢哉是書¶
　也子夏所云雖小道必有可觀者焉¶
　　佩文齋廣羣芳譜一部¶
聖祖仁皇帝以王象晉所纂羣芳譜尚多踈漏¶
<pb:KR2m0037_WYG_034-17b>¶
命儒臣廣加蒐擇依類分載首紀名狀次臚集藻恭錄¶
御製賦詠分譜十一曰天時六巻曰榖譜四巻曰桑麻¶
　　　二巻曰蔬譜五巻曰茶譜四巻曰花譜三十二¶
　　　巻曰果譜曰木譜各十四巻曰竹譜五卷曰卉¶
　　　譜六巻曰葯譜八巻凡一百巻康熙四十七年¶
　　　校刊¶
聖祖仁皇帝御製序　粤自神農氏嘗草辨榖民始知¶
　樹藝醫藥伊耆氏命羲和推歩定厯以授時民始知¶
<pb:KR2m0037_WYG_034-18a>¶
　耕穫之不愆而百工績熙偉哉開物成務啟牖來兹¶
　聖帝之功與天地竝矣朕聽政之暇披閲典籍留意¶
　農桑繪耕織之圖製永言之什時廵所至親歴田間¶
　其稼穡之艱難作勞之辛苦旣周知而洞悉矣毎思¶
　䆒百昌生殖之理極萬變消長之情著為成編以牖¶
　吾民嘗謂爾雅具其名物而郭璞陸佃孫炎之流疏¶
　注埤翼又加詳焉其明備者莫如本草自本經以迄¶
　陶𢎞景蘓頌而下數十種凡採治之法無不該核他¶
<pb:KR2m0037_WYG_034-18b>¶
　如齊民要術月令廣義諸書其蒔植之宜為更晰矣¶
　遐稽往牘擷其英華歸於簡括良匪易也比見近人¶
　所纂羣芳譜蒐輯衆長義類可取但惜尚多疎漏因¶
　命儒臣即秘府藏帙攟摭薈萃刪其支冗補其闕遺¶
　上原六經旁据子史洎夫稗官野乗之言才士之所¶
　歌吟田夫之所傳述皆著於篇而竒花瑞草之産於¶
　名山貢自逺徼絶塞為前代所未見聞者亦咸列焉¶
　復允廷臣之請益以朕所賦詠依類分載總一百卷¶
<pb:KR2m0037_WYG_034-19a>¶
　命名曰佩文齋廣羣芳譜冠以天時尊嵗令也次榖¶
　次桑麻崇民事也次蔬茶果木花卉資厚生溥利用¶
　也終以藥物重民命也其諸天時早晩之候人事種¶
　漑之方地力彼此之殊物性良楛之異罔弗條舉縷¶
　晰燦然可觀焉是書也攬品彚之蕃滋想羣生之率¶
　育一展卷間化機洋溢於兹畢呈固不惟矜淹洽侈¶
　藻麗也以是刋布天下垂之乆逺使吾民優游於農¶
　圃之中家室盈寜樂其業而不憚其勤而大夫士以¶
<pb:KR2m0037_WYG_034-19b>¶
　及民之秀者因以區别物宜審其淑慝凛嗜好之常¶
　慎節宣之度於以躋仁夀而享太平亦不為無所禆¶
　助也哉¶
　　佩文齋書畫譜一部¶
聖祖仁皇帝以前代紀錄書畫諸編散見往籍漫無統¶
　　　紀爰於¶
萬㡬之暇指授儒臣纂輯成書俾各以類相從有所資¶
　　　考論書十巻論畫八巻歴代帝王書畫三巻書¶
<pb:KR2m0037_WYG_034-20a>¶
　　　家傳二十二卷畫家傳十四卷無名氏書畫八¶
　　　卷¶
聖祖仁皇帝御製書畫䟦一卷歴代帝王書畫䟦二卷¶
　　　名人書䟦十一卷名人畫䟦七卷書畫辨證三¶
　　　卷歴代鑒藏十卷凡一百卷康熙四十六年校¶
　　　刊¶
聖祖仁皇帝御製序　書者六藝之一昔栁公權言心¶
　正則筆正程子謂作字湏敬即此是學盖以紀事載¶
<pb:KR2m0037_WYG_034-20b>¶
　言行之天下垂之乆逺書誠重矣夫書以傳其意而¶
　畫以肖其形事若不相侔其義有可連類而竝論者¶
　焉蒼頡史皇以來歴代載籍多能道之而時數相推¶
　材智間出繁重者變而之簡易樸拙者漸而之巧麗¶
　亦天地自然之理也其初古文繼為篆𨽻而今之所¶
　謂真書行草三者實權輿於斯矣然三者皆肇興於¶
　漢逮夫魏晉去古未逺多見古人篆𨽻故鍾繇書具¶
　有遺法而王羲之踵美垂徽祧前啟後士林所稱以¶
<pb:KR2m0037_WYG_034-21a>¶
　為歸極已若圖畫之事始自秦漢盛於六朝其間作¶
　者輩出曹衛顧陸擅能於前董展孫楊流聲於後隋¶
　有何鄭唐則閻吴大抵皆畫佛象人物下筆輒依故¶
　事迨氣韻之超極於潑墨寫生之精窮於沒骨而畫¶
　之變盡焉朕萬㡬燕閒披覽典冊間臨書家名蹟毎¶
　觀前代紀錄書畫諸書種類錯互漫無統紀遂即佩¶
　文齋所有者編葺之使各以類相從為一百卷凡書¶
　畫之源流古今工於此者之姓氏以至聞人之題䟦¶
<pb:KR2m0037_WYG_034-21b>¶
　歴代之鑒藏悉備考而慎其擇亦可謂詳且盡矣昔¶
　唐太宗好書親序王羲之傳自以為心慕手追而當¶
　時内府之圖籍亦號最盛迄於今日流傳者日逺日¶
　少晉唐已為隆古而况前此者乎然溯流者必窮其¶
　源習今日之書而不推本於篆𨽻亦猶齊末之觀也¶
　故上自蒼頡史皇下暨近代皆列焉朕於書畫偶有¶
　題䟦檢出數十則以為一卷從諸臣之請也要之尚¶
　稽曩昔用以攄適性情泳陶清暇附於古聖人游藝¶
<pb:KR2m0037_WYG_034-22a>¶
　之意竝為世之嗜古者樹毫楮之標準宏考索之指¶
　趣則牙籖萬卷之中是編其亦可以永傳也夫¶
　欽定授時通考一部¶
　皇上念切民依懋昭勸相¶
　特命詞臣詳稽書傳紀事纂言有關於農桑者彚萃¶
　　　成編分為八門曰天時六卷曰土宜十二卷曰¶
　　　榖種十二卷曰功作十一卷曰勸課十二卷曰¶
　　　蓄聚四卷曰農餘十四卷曰蠶桑七卷凡七十¶
<pb:KR2m0037_WYG_034-22b>¶
　　　八卷乾隆七年校刊¶
　皇上御製序　孟子言不違農時榖不可勝食盖民¶
　　之大事在農農之所重惟時敬授人時載於堯典¶
　　周公七月一篇於日星霜露之候昆蟲草木之化¶
　　詳哉其言之故先王之民莫不震動恪恭於農以¶
　　修其事者懼失時也我¶
聖祖仁皇帝勤咨民隐首重農桑率育蒸黎涵濡徳澤¶
　　六十餘載户慶盈寜¶
<pb:KR2m0037_WYG_034-23a>¶
皇考世宗憲皇帝歳舉耕耤之儀率先天下興水利廣¶
　　儲蓄為萬世規凡兹薄海蒼生得荷鋤饁餉優游¶
　　隴畆之間樂生遂性衣食滋豐者何莫非我¶
祖宗宵旰勤勞以貽樂利於無疆耶朕纉承基緖鑒前¶
　　代生深宫之中長保阿之手誠知稼穡艱難日與¶
　　中外臣工為斯民籌食用至計胼胝機杼之作苦¶
　　日厪於懐因檢前人農桑通訣農政全書諸編嘉¶
　　其用意勤而於民事切也命内廷詞臣廣加蒐輯¶
<pb:KR2m0037_WYG_034-23b>¶
　　舉物候早晩之宜南北土壤之異耕耘之節儲偫¶
　　之方蠶織蓄牧之利自經史子集以及農家者流¶
　　凡言之關於農者彚萃成編命之曰授時通考天¶
　　道廣運於上而四時行萬彚生地道發育於下而¶
　　庶品蕃百昌遂人事参贊其中而六府修三農殖¶
　　輔相裁成固國家之大政也趨事赴功亦閭閻之¶
　　本業也貴榖劭農服田力穡上下交勉弗懈於時¶
　　以副朕阜成海宇之至願覽斯編者尚有取焉¶
<pb:KR2m0037_WYG_034-24a>¶
　　　讀書紀數畧一部¶
　　　康熙四十六年¶
聖祖仁皇帝南廵原任福建廵撫宫夢仁以所輯讀書¶
　　　紀數畧進呈¶
欽定分為四部以數為統曰天部四類曰地部十類曰¶
　　　人部二十九類曰物部十一類類各一卷凡五¶
　　　十四卷康熙四十七年奉¶
㫖校刊¶
<pb:KR2m0037_WYG_034-24b>¶
　¶
　¶
　¶
　¶
　¶
　¶
　¶
國朝宫史卷三十四¶
