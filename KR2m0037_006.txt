# -*- mode: mandoku-view; -*-
#+TITLE: 國朝宮史
#+DATE: 2015-08-24 22:52:07.951558
#+PROPERTY: ID KR2m0037
#+PROPERTY: BASEEDITION WYG    
#+PROPERTY: JUAN 卷六
<pb:KR2m0037_WYG_006-1a>¶
欽定四庫全書¶
國朝宫史卷六¶
　　典禮二¶
　　　禮儀中¶
　　坤寧宫祀¶
　神儀¶
　　　每嵗元旦子刻司香¶
神位前上香¶
<pb:KR2m0037_WYG_006-1b>¶
　皇帝¶
　皇后行禮¶
　　　正月初旬(自初二日迎吉行之神/像還宫後擇)暨每月朔日¶
　　　朝祀之禮司香預懸黄幔於殿西炕上幔内懸¶
　　　朝祀¶
神像二東向懸楮於幔左右炕上設低桌二陳鑪三琖¶
　　　三時果九餻十(九陳於桌一陳桌下/七月獻淋漿餻同)炕前設獻¶
　　　案陳黄磁椀二以一實酒虚其一案下列罇酒¶
<pb:KR2m0037_WYG_006-2a>¶
　　　前設采氊日昧爽司俎内監進二豕於庭司香¶
　　　(以内管領/下婦人充)獻香執絃板内監及司俎官率所屬¶
　　　進向上坐奏神絃拍板拊掌應節司祝(以覺羅/婦諳習)¶
　　　(者/充)進至案前跪六獻酒俱灌虚椀中一叩興合¶
　　　掌致敬絃板暫止司香徹獻案設司祝禮神低¶
　　　桌奏神絃拍板如初司祝執神刀進跪一叩興¶
　　　(司俎等/咸叩)舉神刀致辭誦賛者九祈禱三(每致辭/司俎等)¶
　　　(皆/叩)司祝復跪一叩興誦賛三絃板復止衆皆興¶
<pb:KR2m0037_WYG_006-2b>¶
　　　侍立於側¶
　皇帝親詣行禮入殿門至¶
神位前立司祝先跪¶
　皇帝跪司祝致辭¶
　皇帝行禮興司祝叩興合掌致敬(若司俎皇后隨行/禮    官屬等俱)¶
　　　(退出惟太監暨司祝司香司俎婦人侍如/    皇帝不親祭司祝行禮如常下仿此)司香¶
　　　徹琖奉¶
神像一納於黄筩敬奉西楹　神亭内移黄幔稍南位¶
<pb:KR2m0037_WYG_006-3a>¶
神像於中(酒琖香盤俱移向/中酒尊以巾羃之)執絃板人等復進跪坐司¶
　　　香斂氊三折之設於炕下奏神絃拍板如初司¶
　　　祝復跪致辭獻香酒(司俎等/咸叩)司祝酌酒執豕耳¶
　　　灌之一叩絃板暫止司俎舉豕於俎復奏神絃¶
　　　拍板灌豕耳如初一叩興退絃板止衆皆興退¶
　　　司俎如法以次刲牲熟而薦之司香獻香復設¶
　　　采氊司俎進跪獻酒(衆皆/跪叩)奏神絃拍板拊掌如¶
　　　初三獻畢一叩興合掌致敬乃徹饌列胙於長¶
<pb:KR2m0037_WYG_006-3b>¶
　　　案前¶
　皇帝親行禮於殿内南炕上陞座進胙肉並¶
　召王公大臣入於炕前¶
　賜坐隨同食肉　(貴皇后則於東暖閣率/  妃以下同受胙分甞)皆先期候¶
　旨行(若非祀肉親祭之日值班之大臣侍衛進宫食/肉凡    不出門皮脂送膳房骨膽蹄爪送於)¶
　　　(河/)司香斂楮於嚢(俟嵗暮焚於/      堂子)奉¶
神像納於朱筩敬奉西楹　神亭内¶
　　　夕祀之禮司香預懸青幔於殿北炕上樹杆於¶
<pb:KR2m0037_WYG_006-4a>¶
　　　西懸大小神鈴七奉夕祀¶
神位三於幔内南向設低桌二陳鑪五琖五時果九餻¶
　　　十(陳設如/朝祀)炕下陳罇酒於西申刻司香獻香司¶
　　　祝繋裙束腰鈴繋手鼓(司俎太監二執手/鼓拍板西向立)迎¶
神致辭舞蹈者三皆撃手鼓為節内監亦撃手鼓鳴拍¶
　　　板和之鼓止司祝釋手鼓腰鈴司香設采氊¶
　皇帝親詣行禮並如朝祀之儀(行禮皇后隨/    亦如之)刲牲薦¶
　　　俎並如朝祀(惟肉熟時膾切列椀五陳於/低桌膽爪則就竈突焚之)司祝¶
<pb:KR2m0037_WYG_006-4b>¶
　　　進跪致辭叩首合掌致敬畢司香斂氊展青綢¶
　　　幕掩燈火衆皆出闔戸惟司祝暨執鼓版内監¶
　　　侍司祝振鈴杆迓¶
神禱祝者三撃鼓鳴拍板和如初啓扉明燈司俎徹俎¶
　　　(送膳/房)司香捲幔奉¶
神像納朱匱内敬安原位禮畢每日朝祀夕祀儀並同¶
　　　祭之翌日行還愿禮預安¶
神像於　坤寧宫西楹　神亭内司俎太監等於庭内¶
<pb:KR2m0037_WYG_006-5a>¶
神杆東北設案一西向奉¶
神杆倚柱座前杆首向東仰(以表杆頸/骨焚於竈)案上陳銀盤三¶
　　　一實米居中設幔架於西北覆以紅罽設牲案¶
　　　於東北日昧爽司俎進一豕於庭司香設采氊¶
　　　於閾内¶
　皇帝親詣行禮向¶
神杆南面跪司俎進舉盤中米灑之¶
　皇帝行禮興(若不若/恭代)　(親詣行禮司祝舉如朝御服/  皇后随行禮並    祀儀)¶
<pb:KR2m0037_WYG_006-5b>¶
　　　司俎如法刲牲熟而薦之陳頸骨及膽於案上¶
　　　左右銀盤内縷肉為膾列椀二佐以筯炊稗為¶
　　　飯列椀二佐以匙相間以獻¶
　皇帝行禮如前儀禮成司俎等敬奉頸骨於¶
杆端置膽膾及米於杆盌内遂立杆以所獻之肉飯進¶
　皇帝¶
　皇后受胙(如不若/恭代)　(親詣行禮司香舉如朝御服/  皇后随行禮並    祀儀)司¶
　　　香等徹陳設禮畢¶
<pb:KR2m0037_WYG_006-6a>¶
　　　每月¶
　　皇子等於　坤寧宫各祭¶
神一次翌日還愿¶
　　皇子行禮餘儀並同¶
　　　每嵗四孟月大祭並同朝祀夕祀儀涓吉上駟¶
　　　院以白馬二侍衛牽之慶豐司以牛二所司頭¶
　　　目牽之廣儲司官舉金二鋌銀二鋌縀疋庫官¶
　　　以蟒縀龍縀片金倭縀閃縀各色縀十青布十¶
<pb:KR2m0037_WYG_006-6b>¶
　　　置於案掌儀司官并司俎官前引内務府總管¶
　　　暨上駟院卿同行由　乾清右門入自　乾清¶
　　　宫西楹經　交泰殿至　坤寧宫門外陳馬於¶
　　　西陳牛於東司俎太監等恭捧金銀縀布入宫¶
　　　司香陳縀布案於朝祀¶
神位前加金銀於上司祝進跪致辭叩興司香復舉案¶
　　　陳於夕祀¶
神位前司祝跪叩致辭亦如之若¶
<pb:KR2m0037_WYG_006-7a>¶
　皇帝親詣行禮俱如月朔之儀陳獻畢司香以金銀¶
　　　縀布貯¶
神位前案下大臣侍衛官員以牛馬出俟三日之後宫¶
　　　殿監詣¶
神前奉金銀縀布並所司以獻¶
神之牛馬交會計司如例行¶
　　　每嵗春秋二季¶
堂子恭立¶
<pb:KR2m0037_WYG_006-7b>¶
神杆奉¶
神位於¶
堂子大祭回宫並於　坤寧宫大祭前期四旬於宫内¶
　　　西炕上釀酒祭前一日漉之司香染布為神冠¶
　　　製楮幣大祭日司俎婦人打餻作穆丹條子餘¶
　　　並如前儀¶
　　　每嵗十二月二十六日恭奉¶
神位至¶
<pb:KR2m0037_WYG_006-8a>¶
堂子五鼓時掌儀司以内監十六人(並衣金/黄縀衣)舁黄縀¶
神輿二至　坤寧宫門外司俎二人(亦衣黄/縀衣)各捧朝祀¶
神位夕祀¶
神位安奉輿内内監舁行導以御仗八鐙四(並以内監/擎執俱衣)¶
　　　(金黄/縀衣)并司俎官員等六人經宫殿各門俱由中¶
　　　閾至　乾清門侍衛十人前導掌儀司官扈行¶
　　　出長安左門至¶
堂子饗殿内供奉晨夕獻香並如儀至新正初二日恭¶
<pb:KR2m0037_WYG_006-8b>¶
　　　迎¶
神位還宫儀衛如前司俎恭奉¶
神位安原處¶
　　　四月八日¶
佛誕祭祀是日所司於¶
堂子饗殿陳設如儀掌儀司以内監八名(俱衣金/黄縀衣)舁黄¶
　　　縀¶
神輿至　坤寧宫門外司俎恭捧¶
<pb:KR2m0037_WYG_006-9a>¶
神位安奉輿内内監舁行燈仗儀衛如前司俎首領太¶
　　　監等以椵葉餑餑釀酒紅蜜棉花置盒内隨行¶
　　　至¶
堂子饗殿浴¶
佛祭祀所司執事如儀禮畢迎¶
神還宫並如前儀¶
奉先殿饗祀儀¶
奉先殿饗祀之禮日獻食月薦新(正月薦鯉魚青韭鴨/卵二月萵苣菜菠菜)¶
<pb:KR2m0037_WYG_006-9b>¶
　　　(小葱芹菜花鱖魚三月黄𤓰蔞蒿菜蕓臺菜茼/蒿菜水蘿蔔四月櫻桃茄子雛雞五月杏李蕨)¶
　　　(菜香𤓰子鵝桃桑椹六月杜梨西𤓰葡萄蘋果/七月梨蓮子菱榛仁藕野雞八月山藥栗實野)¶
　　　(鴨九月杮鴈十月松仁軟&KR0037;蘑菇木耳十一月/銀魚鹿肉十二月蓼芽綠豆芽兎鱏鰉魚其豌)¶
　　　(豆大麥文官果或奉獻行㫖特/薦新品皆遣内監供    禮)朔望朝謁時節¶
　　　展拜出入啟告恭遇¶
列聖聖誕¶
列聖¶
列后忌辰及諸令節則於¶
<pb:KR2m0037_WYG_006-10a>¶
後殿上香行禮恭遇¶
皇太后萬夀¶
　皇帝萬夀元旦冬至及國有大慶則恭奉¶
列聖¶
列后神位於¶
前殿祭饗凡上¶
徽號¶
　冊立¶
<pb:KR2m0037_WYG_006-10b>¶
　冊封¶
　御經筵¶
　耕耤¶
　謁¶
陵¶
　巡狩¶
　回鑾及諸慶典均祇告於¶
後殿¶
<pb:KR2m0037_WYG_006-11a>¶
　　　恭遇¶
　親饗前期三日¶
　皇帝齋執事各官咸致齋前一日掌儀司官進祝版¶
　　　於　神庫割牲瘞毛血潔治祭品各如儀屆日¶
　　　昧爽内監啟¶
寢室神龕執事官公服入殿然炬明燈其登鉶簠簋籩¶
　　　豆之實各以序陳於案殿中少西北向設祝案¶
　　　東西序各設尊案列爵分陳香盤尊實酒承以¶
<pb:KR2m0037_WYG_006-11b>¶
　　　舟疏布羃勺具帛各實於篚牲各陳於俎司祝¶
　　　司香(以内務/府官充)司帛司爵(以侍/衛充)各以其職為位司¶
　　　樂陳中和韶樂於殿階上分東西懸樂舞在其¶
　　　次司祝詣　神庫祝案前跪三叩恭奉祝版興¶
　　　賛禮郎二人引由¶
奉先中門入殿中門跪安於祝案三叩興内務府官省¶
　　　齍畢分詣後殿¶
寢室前跪上香三叩興恭奉¶
<pb:KR2m0037_WYG_006-12a>¶
列聖¶
列后神位以次行如遇¶
　皇后祔饗亦上香行禮恭奉¶
　神位隨行内監以鐙左右導至¶
前殿入中門以次奉安於座¶
列聖¶
列后位均南向¶
　皇后祔位東位西向奉安畢詣各香案前跪三叩興¶
<pb:KR2m0037_WYG_006-12b>¶
　　　司拜褥官預設¶
　皇帝拜褥於殿門内正中及各¶
神位前内監設盥盤於左階下如儀屆時掌儀司官詣¶
　　　　乾清門報時内監奏請¶
　皇帝具衮服乗輿出宫前引後扈如常儀至　肅誠¶
　　　門外降輿行賛引對引暨太常寺卿二人恭導¶
　皇帝入¶
奉先左門内監跪奉盥盤帨巾¶
<pb:KR2m0037_WYG_006-13a>¶
　皇帝盥畢賛引對引恭導升左階入殿左門詣拜位¶
　　　前北面立豹尾班侍衛止立階下前引大臣止¶
　　　立階上均東西面後扈大臣随入僉立拜位後¶
　　　左右典儀賛樂舞生登歌執事官各共迺職武¶
　　　舞執干戚進賛引奏就位¶
　皇帝就位立典儀賛迎¶
神司香奉香以次進至各案前祇竢司樂賛舉迎¶
神樂奏貽平之章(曰肇兹區夏世徳欽崇九州維宅王/業自東戎甲十三奮起飛龍維神格)¶
<pb:KR2m0037_WYG_006-13b>¶
　　　(思皇靈/顯融)樂作賛引奏就上香位暨對引恭𨗳¶
　皇帝詣¶
太祖髙皇帝香案前對引至祝案前止立司香跪賛引¶
　　　奏跪¶
　皇帝跪奏上香司香進香¶
　皇帝上炷香一瓣香三興以次詣¶
列聖案前上香如前儀畢賛引奏旋位暨對引恭導¶
　皇帝旋位立奏跪叩興¶
<pb:KR2m0037_WYG_006-14a>¶
　皇帝行三跪九叩禮興賛引恭導¶
　皇帝詣¶
　皇后香案前司香跪進香¶
　皇帝立上香畢恭導¶
　皇帝旋位立樂止典儀賛奠帛爵行初獻禮司樂賛¶
　　　舉初獻樂奏敉平之章(曰於皇祖考克配上天/越文武功萬邦是宣孝)¶
　　　(孫受命不忘不愆羮/牆永慕時薦斯䖍)樂作舞干戚之舞有司揭¶
　　　尊羃勺挹酒實爵司帛司爵以次進至各案前¶
<pb:KR2m0037_WYG_006-14b>¶
　　　司帛跪獻篚奠於案三叩興司爵立獻爵陳於¶
　　　案中各退樂止司祝詣祝案前跪三叩興奉祝¶
　　　版跪案左賛引奏跪¶
　皇帝跪賛讀祝司祝讀祝畢興奉祝版跪安於篚内¶
　　　叩如初退樂作賛引奏叩興¶
　皇帝三叩興樂止武功之舞退文舞執羽籥進典儀¶
　　　賛行亞獻禮司樂賛舉亞獻樂奏敷平之章(曰/毖)¶
　　　(祀精忱洋洋如生罇罍再奉於赫昭明藹/然有容愾然有聲我懷靡及顯若中情)樂作¶
<pb:KR2m0037_WYG_006-15a>¶
　　　舞羽籥之舞司爵詣各案前獻爵於左儀如初¶
　　　獻樂止典儀賛行終獻禮司樂賛舉終獻樂奏¶
　　　紹平之章(曰粤若祖徳誕受方國肆予小子大/猷是式欲報之徳昊天㒺極慇懃三)¶
　　　(獻中心/翼翼)樂作舞同亞獻司爵詣各案前獻爵於¶
　　　右儀同亞獻樂止文徳之舞退典儀賛徹饌司¶
　　　樂賛舉徹饌樂奏光平之章(曰庶物既陳凡奏/具舉告成於祖亦)¶
　　　(右皇妣敬徹不遲用終殷/祀式禮如兹皇其燕喜)樂作徹畢樂止賛禮¶
　　　郎一人趨至案前北面跪奏禮畢請¶
<pb:KR2m0037_WYG_006-15b>¶
神還寢室三叩退司樂賛舉還宫樂奏乂平之章(曰對/越無)¶
　　　(方陟降無迹寢祏静淵孔安且吉惟靈/在天惟主在室於萬斯年孝思無斁)樂作賛¶
　　　引奏跪叩興¶
　皇帝行三跪九叩禮畢樂止典儀賛奉祝帛送燎司¶
　　　祝司帛咸詣¶
神位前跪三叩奉祝帛興司香跪奉香興以次恭送燎¶
　　　所¶
　皇帝轉立拜位東旁西向(司拜褥官/徹拜褥)俟祝帛過(仍布/拜褥)¶
<pb:KR2m0037_WYG_006-16a>¶
　皇帝旋位立樂復作焚香帛數帛官數帛賛引奏禮¶
　　　成暨對引官恭導¶
　皇帝出殿左門降階由¶
奉先左門出至　肅誠門外陞輿還宫導從如來儀内¶
　　　務府官恭奉¶
神主還寢室上香行禮如前儀所司徹祭品内監闔門¶
　　　各退¶
　　　或奉¶
<pb:KR2m0037_WYG_006-16b>¶
　㫖遣¶
　　皇子恭代祭前諸儀屆日内外陳設均同¶
　　皇子拜位在殿門外正中設盥盤於右階下¶
　　皇子夙興補服歩行至　肅誠門掌儀司賛禮郎¶
　　　二人前導¶
　　皇子由¶
奉先右門入至西階下盥手升階詣拜位前行禮迎¶
神上香出入殿右門祝帛送燎¶
<pb:KR2m0037_WYG_006-17a>¶
　　皇子避立西傍東面禮成仍自西階降出　肅誠¶
　　　門退¶
　　　每月朔望¶
列聖聖誕¶
列聖¶
列后忌辰及上元清明霜降嵗除日恭遇¶
　皇帝親詣上香是日所司詣¶
後殿寢室前陳酒脯果實鑪鐙具司香官執事殿内掌¶
<pb:KR2m0037_WYG_006-17b>¶
　　　儀司官請¶
　駕如儀¶
　皇帝衮服(忌辰/素服)乗輿出宫内務府總管前導至　肅¶
　　　誠門降輿入恭導¶
　皇帝詣¶
後殿各案前上香行禮儀與¶
前殿上香同禮畢恭導¶
　皇帝還宫各退¶
<pb:KR2m0037_WYG_006-18a>¶
　　　立春端陽重陽等節内監啟¶
後殿寢室神龕掌儀司官進殿明燈案陳酒脯果實掌¶
　　　儀司官一人補服詣各案前上香行三跪九叩¶
　　　禮如儀四月八日七月望日陳素果不設酒脯¶
　　　餘同賛禮並以内務府賛禮郎升降出入均於¶
　　　右¶
夀皇殿饗祀儀¶
　　　乾隆十五年五月初十日内閣奉¶
<pb:KR2m0037_WYG_006-18b>¶
　上諭¶
夀皇殿恭奉¶
皇祖聖祖仁皇帝¶
皇考世宗憲皇帝聖容朕以時躬詣行禮愾聞僾見得¶
　　申逮事之忱仰惟¶
太祖¶
太宗¶
世祖聖容¶
<pb:KR2m0037_WYG_006-19a>¶
列后聖容向於體仁閣函奉尊藏未獲修嵗時展謁之¶
　　禮粤稽前代安奉神御或於宫中别殿或於寺觀¶
　　浄宇本無定所國家緣情立制宜極明備周詳敬¶
　　念¶
列祖創垂顯承斯在永懷¶
先澤瞻仰長新式衷¶
廟祫之儀期協家庭之制應即於¶
夀皇殿増修丹雘恭迎¶
<pb:KR2m0037_WYG_006-19b>¶
列祖¶
列后聖容敬謹奉安於嵗朝合請懸供肅將祼獻以昭¶
　　誠慤欽此隨經王大臣等議定每嵗除夕内監詣¶
夀皇殿恭請¶
列祖¶
列后聖容恭懸每案陳設乾鮮果品十二羊豕肉各一¶
　　　醬一酒三爵上香行禮元旦大祭獻磁器籩豆¶
　　　供品上香行禮作樂獻帛爵不樂舞不讀祝初¶
<pb:KR2m0037_WYG_006-20a>¶
　　　二日如除夕供上香行禮畢恭奉¶
聖容即¶
殿尊藏元旦¶
　皇帝詣¶
堂子¶
奉先殿行禮畢詣¶
夀皇殿王公隨行禮内務府前期請除夕初二日俱令¶
　　皇子輪班行禮掌儀司前期請樂章與¶
<pb:KR2m0037_WYG_006-20b>¶
奉先殿前殿朔望樂同掌儀司太監預習上元節每日¶
　　　供餅餌如常儀嵗秋李展¶
聖容飭宫殿監預派内監敬謹執事祭日司香司帛司¶
　　　爵陳設祭品樂器内監執事如儀賛禮典儀司¶
　　　樂掌儀司賛禮郎執事如儀¶
　　　謹按乾隆十五年大工落成十二月十八日恭¶
　　　繪¶
列朝聖容成大祭¶
<pb:KR2m0037_WYG_006-21a>¶
夀皇殿¶
　皇帝親詣行禮是日昧爽¶
　皇帝御龍袍衮服乗輿前引後扈如常儀至¶
壽皇殿甎城門外降輿隨從大臣侍衛於門外立前引¶
　　　賛引對引大臣恭導¶
　皇帝入門内監跪奉盥帨巾如儀盥畢司拜褥太監¶
　　　設拜褥於殿門内正中賛引對引恭導¶
　皇帝入殿之左門就拜位前北面立前引大臣止立¶
<pb:KR2m0037_WYG_006-21b>¶
　　　殿門外後扈大臣隨入僉立¶
　皇帝拜位後左右隨行禮王公由甎城左右門入至¶
　　　丹陛東西傍序立北面典儀樂舞生登歌執事¶
　　　官共迺職賛禮奏就位¶
　皇帝就位立典儀賛迎¶
神司香太監奉香盤以次進至各案前祇竢司樂賛舉¶
　　　迎¶
神樂奏貽平之章(樂章見儀下倣奉先/殿饗祀      此)樂作賛引奏就¶
<pb:KR2m0037_WYG_006-22a>¶
　　　上香位暨對引恭導¶
　皇帝詣¶
太祖髙皇帝聖容香案前司香跪賛引奏跪¶
　皇帝跪奏上香司香進香¶
　皇帝上炷香一瓣香三興以次詣¶
列聖聖容香案前上香如前儀畢賛引對引恭導¶
　皇帝至正中前立司香跪進大紅香¶
　皇帝恭奉大紅香供獻香罏畢賛引奏旋位¶
<pb:KR2m0037_WYG_006-22b>¶
　皇帝旋位立奏跪叩興¶
　皇帝行三跪九叩禮王公均隨行禮興樂止典儀賛¶
　　　奠帛爵行初獻禮司樂賛舉初獻樂奏敉平之¶
　　　章樂作有司揭尊羃勺挹酒實爵司帛司爵太¶
　　　監奉帛爵以次至各¶
聖容前司帛跪獻篚奠於案三叩興司爵立獻爵陳於¶
　　　案中各退樂止典儀賛行亞獻禮司樂賛舉亞¶
　　　獻樂奏敷平之章樂作司爵奉爵詣各¶
<pb:KR2m0037_WYG_006-23a>¶
聖容前獻爵於左儀如初獻樂止典儀賛行終獻禮司¶
　　　樂賛舉終獻樂奏紹平之章樂作司爵奉爵詣¶
　　　各¶
聖容前獻爵於右儀如亞獻樂止典儀賛徹饌司樂賛¶
　　　舉徹饌樂奏光平之章樂作徹畢樂止賛禮郎¶
　　　一人進前北面跪奏禮畢請¶
神還宫三叩退司樂賛舉還宫樂奏乂平之章樂作賛¶
　　　引奏跪叩興¶
<pb:KR2m0037_WYG_006-23b>¶
　皇帝行三跪九叩禮興樂止典儀賛奉香帛送燎司¶
　　　帛詣各¶
聖容前跪三叩奉帛興司香奉香以次恭送燎所¶
　皇帝轉立拜位東傍西向(司拜褥太/監徹拜褥)王公亦稍後東¶
　　　立西向俟香帛過(仍布/拜褥)¶
　皇帝旋位立樂復作焚香帛賛禮郎數帛賛引奏禮¶
　　　成暨對引恭導¶
　皇帝出殿左門降階出甎城門陞輿還宫導從如來¶
<pb:KR2m0037_WYG_006-24a>¶
　　　儀王公等隨出¶
　先蠶壇饗祀儀¶
　　　嵗季春吉巳¶
　皇后親饗¶
　先蠶前期禮部尚書一人眂牲如儀前二日昧爽太¶
　　　常寺進齋戒銅人内監豫設黄案一於　交泰¶
　　　殿之左内務府總管及宫殿監豫俟於　乾清¶
　　　門太常寺卿率所屬恭奉齋戒牌在前銅人在¶
<pb:KR2m0037_WYG_006-24b>¶
　　　後前引如儀至　乾清門内務府總管以授宫¶
　　　殿監恭設於　交泰殿案上齋戒牌南向銅人¶
　　　西向跪三叩退¶
　皇后乃齋陪祀¶
　　皇貴妃以下咸致齋先一日奉宸苑卿率屬潔壇¶
　　　上下藉以棕薦為瘞坎於壇西北施黄幄於壇¶
　　　上太常寺官恭設¶
　先蠶神座於幄内正中南向工部官張¶
<pb:KR2m0037_WYG_006-25a>¶
　皇后拜幄於南階上太常寺官具牲俎辨簠簋籩豆¶
　　　豋鉶之實以次展於　神厨太常寺卿詣　神¶
　　　庫以恭請¶
　神位之儀指授蠶宫令退賛禮郎引内務府總管一¶
　　　人詣　神厨周眂牲牢籩豆太常寺官以陳設¶
　　　之儀指授宫殿監等訖皆退屆日雞初鳴内務¶
　　　府總管及宫殿監率内監入壇具器陳牛一羊¶
　　　一豕一豋一鉶二簠簋各二籩豆各十鑪一鐙¶
<pb:KR2m0037_WYG_006-25b>¶
　　　二東設一案西向陳青色制帛一香盤一尊一¶
　　　爵三設福胙於尊案之旁加爵一牲陳於俎帛¶
　　　實於篚尊實酒承以舟疏布羃勺具内監設洗¶
　　　於　具服殿樂部率掌儀司内監陳樂於壇下¶
　　　東西分列如式辨行禮位壇上正中為¶
　皇后拜位北向壇下西北為望瘞位西向當階左右¶
　　　為陪祀¶
　　皇貴妃¶
<pb:KR2m0037_WYG_006-26a>¶
　　貴妃¶
　　妃　嬪公主福晉拜位北面稍南左右為陪祀命¶
　　　婦拜位按翼分列重行異等東位西上西位東¶
　　　上均北面辨執事位司拜褥女官二人立於壇¶
　　　上拜位左右相儀女官二人立拜位後左右均¶
　　　東西面司香女官一人司帛女官一人司爵女¶
　　　官一人奉福胙女官二人序立東案之東西面¶
　　　接福胙女官二人立於壇上之西東面壇下典¶
<pb:KR2m0037_WYG_006-26b>¶
　　　儀司樂女官各一人當階左右西面傳賛女官¶
　　　六人二人立於壇南東西面二人立於¶
　　皇貴妃以下公主福晉拜位左右二人立於命婦¶
　　　拜位左右均東西面樂工歌工(俱以内/監充)序立於¶
　　　東西樂懸之次女官掌瘞者立於瘞坎之西北¶
　　　隅質明歩軍統領飭所部清蹕除道自　神武¶
　　　門至陟山門及　壇門左右塗巷皆設布障陪¶
　　　祀公主福晉命婦及執事女官朝服預集壇内¶
<pb:KR2m0037_WYG_006-27a>¶
　　　鑾儀衛率内監陳¶
　皇后儀駕於　順貞門外凡旗尉民尉皆内監充之¶
　　　辰正初刻太常寺卿暨内務府總管赴　乾清¶
　　　門奏時宫殿監轉奏¶
　皇后御禮服乗鳯輿出宫陪祀¶
　　皇貴妃以下咸乗輿從由　順貞門　神武門北¶
　　　上門入陟山門至　内壝左門相儀女官二人¶
　　　跪奏請降輿¶
<pb:KR2m0037_WYG_006-27b>¶
　皇后降輿¶
　　皇貴妃以下咸降輿從前引女官十人右賛引左¶
　　　對引女官二人恭導¶
　皇后入具服殿少竢¶
　　皇貴妃以下隨入配殿祇竢傳賛女官引公主福¶
　　　晉命婦等於　具服殿門外東西序立祇候(凡/女)¶
　　　(官均於宫人内選充如不足/於内府及八旗命婦内選充)辰正一刻蠶宫令¶
　　　詣　神庫上香跪三叩興恭請¶
<pb:KR2m0037_WYG_006-28a>¶
　先蠶西陵氏神位内監十人前引入壇奉安座上畢¶
　　　相儀奏請行禮¶
　皇后出具服殿盥司盥跪奉帨巾盥畢詣壇¶
　　皇貴妃以下隨行司拜褥女官預設拜褥於壇上¶
　　　拜次賛引對引女官恭導¶
　皇后陞中階就拜位前北向立前引十人止立壇下¶
　　　相儀二人隨侍傳賛引¶
　　皇貴妃以下及命婦均就拜位序立典儀賛執事¶
<pb:KR2m0037_WYG_006-28b>¶
　　　者各共迺職賛引奏就位¶
　皇后就位立典儀賛迎¶
　神司香奉香進至香案前祇候司樂賛舉迎¶
　神樂奏庥平之章(辭曰軒轅御籙時西陵位正妃柔/桑沃載陽遲黼黻元黄供祀事稱)¶
　　　(繭更繰絲龍精/報貺椒屋宗師)樂作賛引奏就上香位暨對引¶
　　　恭導¶
　皇后詣香案前立對引至帛案前止立司香跪賛引¶
　　　奏跪¶
<pb:KR2m0037_WYG_006-29a>¶
　皇后跪奏上香司香進香¶
　皇后上炷香一瓣香三興賛引奏復位暨對引恭導¶
　皇后復位立奏跪拜興¶
　皇后行六肅三跪三拜禮傳贊贊跪叩興¶
　　皇貴妃以下隨行禮樂止典儀贊奠帛爵行初獻¶
　　　禮司帛奉篚司爵奉爵進至案前祇竢司樂贊¶
　　　舉初獻樂奏承平之章(曰春隄栁綻金倉庚有/好音衣禕翟致精忱后)¶
　　　(月躬行教織紝柘館式齋/心黄流初薦肸蠁如臨)樂作司帛跪獻篚奠¶
<pb:KR2m0037_WYG_006-29b>¶
　　　於案一叩興司爵跪獻爵陳於案中興皆退樂¶
　　　止典儀贊行亞獻禮司樂贊舉亞獻樂奏均平¶
　　　之章(曰清和日正長靈壇水一方紆香陌執籧/筐桑葉隂濃風澹蕩八育普嘉祥玉鬯再)¶
　　　(陳降福/穰穰)樂作司爵獻爵於左儀如初獻樂止典¶
　　　儀贊行終獻禮司樂贊舉終獻樂奏齊平之章¶
　　　(曰神臯接上園葭蘆翠浪翻鸎聲滑藕花繁天/棘絲絲初引蔓三薦潔蘋蘩雲依寳鼎露浥旌)¶
　　　(旛/)樂作司爵獻爵於右儀如亞獻樂止典儀贊¶
　　　受福胙奉福胙二人恭奉福胙詣¶
<pb:KR2m0037_WYG_006-30a>¶
　神位前拱舉退祇立於¶
　皇后拜位之右接福胙二人進立於左贊引奏跪¶
　皇后跪左右女官皆跪奏飲福酒右女官進福酒¶
　皇后受爵拱舉授左女官次受胙如飲福之儀贊引¶
　　　奏拜興¶
　皇后一拜興又奏跪拜興¶
　皇后行四肅二跪二拜禮¶
　　皇貴妃以下俱隨行禮典儀賛徹饌司樂賛舉徹¶
<pb:KR2m0037_WYG_006-30b>¶
　　　饌樂奏柔平之章(曰公宫吉禮成有齋奉豆登/僮僮被肅肅升廢徹無遲咸)¶
　　　(祇敬法坎不常盈萬/方依被百福其朋)樂作徹畢樂止典儀賛送¶
　神司樂賛舉送¶
　神樂奏洽平之章(曰神風拂廣筵靈香下肅然儀不/忒禮無愆禺馬流星相炳絢玉蝀)¶
　　　(亘平川彤管司/職瑞繭登編)樂作賛引奏跪拜興¶
　皇后行六肅三跪三拜禮¶
　　皇貴妃以下俱隨行禮樂止典儀賛奉帛香饌送¶
　　　瘞司帛詣¶
<pb:KR2m0037_WYG_006-31a>¶
　神位前跪一叩司帛奉篚興司香跪奉香司爵跪奉¶
　　　饌興以次恭送瘞所¶
　皇后轉立拜位旁西向(起/褥)拜竢香帛過(仍布/拜褥)復位立¶
　　　典儀賛望瘞陪祀¶
　　皇貴妃以下退賛引奏詣望瘞位樂復作恭導¶
　皇后詣望瘞位望瘞奏禮成恭導¶
　皇后詣具服殿更衣¶
　　皇貴妃等隨入配殿更衣樂止蠶宫令恭請¶
<pb:KR2m0037_WYG_006-31b>¶
　神位復御上香行禮如儀¶
　皇后還宫宫殿監徹　交泰殿銅人授太常寺官送¶
　　　歸¶
　　　或奉¶
　㫖遣¶
　　妃恭代先二日¶
　　妃及陪祀之公主福晉等俱致齋所司供具如儀¶
　　　至日昧爽清道辟除¶
<pb:KR2m0037_WYG_006-32a>¶
　　妃朝服乗輿詣壇至内壝右門降輿入行禮於¶
　　　階下上香賛升壇升降均由東階¶
　　妃　嬪等不陪祀不飲福受胙香帛送瘞避立西¶
　　　旁餘如前儀¶
　皇后躬桑儀¶
　　　嵗季春¶
　皇后躬桑前期三日禮部具疏以請¶
　皇帝承奉¶
<pb:KR2m0037_WYG_006-32b>¶
皇太后懿㫖下¶
　制報可乃徧布諸司供備内務府豫奏以¶
　　妃　嬪二人公主親王福晉以下縣君鎮國公夫¶
　　　人以上三人文三品武二品官以上命婦四人¶
　　　從蠶採桑掌儀司治桑畦飭採桑鈎筐¶
　皇后金鈎¶
　　妃　嬪銀鈎均黄筐公主福晉夫人命婦均鐵鈎¶
　　　朱筐依期畢辦¶
<pb:KR2m0037_WYG_006-33a>¶
　皇后既以吉已饗¶
　先蠶如蠶己生翼日蠶未生則視蠶生諏日¶
　皇后散齋一日從採桑¶
　　妃　嬪公主福晉夫人命婦畢齋宫殿監設案於¶
　　　　交泰殿内正中東西肆又設案於左右南北¶
　　　肆率内監至　内右門祇候是日黎明執事官¶
　　　咸蟒袍補服内務府官以龍亭一載¶
　躬桑鈎筐采亭一載從採桑鈎筐内鑾儀衛校舁行¶
<pb:KR2m0037_WYG_006-33b>¶
　　　掌儀司官前導總管暨蠶宫令從由　隆宗門¶
　　　至　内右門亭止宫殿監率蠶宫令丞暨内監¶
　　　恭奉鈎筐以次入　内右門陳¶
　皇后筐鈎於　交泰殿中案陳¶
　　妃　嬪公主福晉夫人筐鈎於左案陳命婦筐鈎¶
　　　於右案皆筐左鈎右乃奏請¶
　皇后吉服御交泰殿¶
　　妃　嬪從侍¶
<pb:KR2m0037_WYG_006-34a>¶
　皇后先閲鈎次閱筐既徧還宫¶
　　妃　嬪從入宫殿監奉筐鈎出　内右門授蠶宫¶
　　　令仍各置亭内以次舁行出　隆宗門鑾儀校¶
　　　接舁前引如初旗仗前導導迎樂作奏禧平之¶
　　　章(曰戴勝告時西陵肇典爰舉懿筐爰臨/柘館御鞠衣登瑞繭金鈎陳嘉儀展)及西¶
　　　苑奉宸苑卿自門迎入𧖟宫令分陳於採桑所¶
　　　屆日蠶宫令率内監潔掃　具服殿内外及¶
　親桑䑓上下藉以㯶薦設¶
<pb:KR2m0037_WYG_006-34b>¶
　皇后觀桑寳座於䑓北正中南向䑓下桑畦東西首¶
　　　行第一株為¶
　皇后躬桑位東向執鈎相儀一人在右執筐相儀一¶
　　　人在左東西第二行一株為¶
　　妃　嬪從採位第三行一株為公主福晉夫人從¶
　　　採位第四行一株為命婦從採位執鈎筐蠶婦¶
　　　各二人皆在左右傳賛女官二人在䑓南左右¶
　　　北面侍班福晉夫人命婦在女官之南東西面¶
<pb:KR2m0037_WYG_006-35a>¶
　　　内侍設童監歌採桑辭者十人司金鼓板篴笙¶
　　　簫者二十有四人於䑓前東西麾五色采旗者¶
　　　四十人於桑畦外東西分班序立黎明從桑侍¶
　　　班公主福晉夫人命婦及執事女官蠶母蠶婦¶
　　　咸蟒袍補服預至西苑南門内序立祇候辰正¶
　　　二刻禮部尚書内務府總管詣　乾清門奏時¶
　　　已初刻宫殿監轉奏¶
　皇后吉服乗輿出宫從桑¶
<pb:KR2m0037_WYG_006-35b>¶
　　妃　嬪咸吉服乗輿從詣西苑¶
　皇后入具服殿少竢傳賛分引¶
　　妃　嬪公主福晉夫人命婦從採桑位引侍班之¶
　　　公主福晉夫人命婦就侍班位立執事女官暨¶
　　　童監咸依位序立典儀奏請¶
　皇后行躬桑禮¶
　皇后出具服殿前引後從如常儀至桑畦北正中相¶
　　　儀女官一人奉鈎跪進於右一人奉筐跪進於¶
<pb:KR2m0037_WYG_006-36a>¶
　　　左興¶
　皇后右持鈎左持筐東行桑畦外采旗招颭䑓前内¶
　　　監鳴金鼓歌採桑辭(曰躬耕禮成詔躬桑蠶月/吉已迎辰祥金華紫罽五)¶
　　　(翟光瑞雲彩映椒塗黄壇南宿戒帷宫張西陵/展事搖珩璜齋宿恭敬柔雍彰金鈎綠籧懿筥)¶
　　　(筐尚功司製奉以將柔條在東涵露香鞠衣三/摘鳴鳩翔月靈臨賁龍精昌黼黻五色質且良)¶
　　　(昭事上帝祠烝甞儀型宇宙/帥妃嬙衣食滋殖被萬方)¶
　皇后至東第一株桑前東向採桑一條蠶母二人助¶
　　　採復行至西第一株桑前東向採桑二條蠶母¶
<pb:KR2m0037_WYG_006-36b>¶
　　　助採亦如之採畢歌止各退¶
　皇后以鈎筐授相儀相儀二人跪受於左右興復於¶
　　　龍亭退竢䑓隅典儀奏請¶
　御觀桑䑓賛引對引命婦恭導¶
　皇后陞䑓御座¶
　　妃　嬪以下採桑各蠶婦一人授鈎一人授筐二¶
　　　人助採¶
　　妃　嬪公主福晉夫人採桑五條命婦採桑九條¶
<pb:KR2m0037_WYG_006-37a>¶
　　　畢咸釋鈎筐授蠶婦復於采亭¶
　　妃　嬪登䑓侍立¶
　皇后寳座前左右公主福晉夫人命婦退入侍班位¶
　　　立執鈎筐者皆退典儀相儀各女官斂諸筐次¶
　　　第置於䑓南傳賛引蠶母蠶婦至䑓前北面跪¶
　　　典儀舉¶
　皇后懿筐授蠶母蠶母恭受次舉¶
　　妃　嬪以下從桑各筐授蠶婦蠶婦受訖皆興奉¶
<pb:KR2m0037_WYG_006-37b>¶
　　　筐至蠶室蠶婦以葉灑箔禮成典儀跪奏¶
　皇后駕興賛引對引恭導¶
　皇后詣具服殿典儀奏陞座¶
　皇后陞寳座傳賛分引¶
　　妃　嬪以下東西序立次公主福晉次夫人次命¶
　　　婦次蠶母蠶婦皆北面傳賛賛跪叩興皆行六¶
　　　肅三跪三叩禮退典儀奏禮畢¶
　皇后降座陞輿警蹕¶
<pb:KR2m0037_WYG_006-38a>¶
　　妃　嬪從還宫如來儀公主福晉以下皆退¶
　　　及蠶成蠶母𧖟婦擇繭貯筐以獻¶
　皇后遂以獻於¶
　皇帝¶
皇太后乃擇吉日¶
　皇后行繅三盆手禮採桑¶
　　妃　嬪從繅是日乗輿出宫如常儀至織室繅盆¶
　　　前¶
<pb:KR2m0037_WYG_006-38b>¶
　　妃　嬪侍立蠶母漬繭於盆以手出緒握其總跪¶
　　　進¶
　皇后¶
　皇后受總親繅三少退立¶
　　妃　嬪進繅以五為節遂布於蠶婦之吉者使繅¶
　　　禮畢乗輿還宫警蹕如來儀¶
　　　令節設供儀¶
　　　恭遇¶
<pb:KR2m0037_WYG_006-39a>¶
　萬夀聖節及元旦令節宫殿監先期奏請設供至日¶
　　　宫殿監率各該處首領太監等設供案於¶
天香亭内北向奉安¶
神牌香燭燎爐斗香拜褥各具陳祭品七十五屆時奏¶
　　　請¶
　皇帝拈香行禮禮畢送燎還宫凡冬至夏至或未¶
　親行¶
郊禮則於宫中設供宫殿監先期奏¶
<pb:KR2m0037_WYG_006-39b>¶
　聞至日宫殿監率各該處首領太監等設供案冬至¶
　　　北向夏至南向奉安¶
神牌香燭燎爐拜褥各具陳祭品九十九屆時奏請¶
　皇帝拈香行禮禮畢送燎還宫凡立春立夏立秋立¶
　　　冬宫中設供宫殿監先期奏¶
　聞至日宫殿監率各該處首領太監等設供案立春¶
　　　東向立夏南向立秋西向立冬北向奉安¶
　神牌香燭燎爐拜褥各具陳祭品三十六羊一豕一¶
<pb:KR2m0037_WYG_006-40a>¶
　　　屆時宫殿監奏請¶
　皇帝拈香行禮禮畢送燎還宫凡仲春之朔祭¶
　日仲秋之望祭¶
　月七月七夕祭¶
　　牛女皆宫殿監先期奏¶
　聞至日宫殿監率各該處首領太監等設供案奉安¶
　神牌香燭斗香燎爐拜褥各具陳祭品四十九屆時¶
　　　宫殿監奏請¶
<pb:KR2m0037_WYG_006-40b>¶
　皇帝拈香行禮禮畢奏請¶
　皇后¶
　　皇貴妃¶
　　貴妃¶
　　妃　嬪等行禮禮畢¶
　皇帝送燎還宫¶
欽安殿斗香儀¶
　　　每嵗元旦宫殿監率該處首領太監等於¶
<pb:KR2m0037_WYG_006-41a>¶
欽安殿天一門内正中設斗香恭候¶
　皇帝親詣拈香行禮其每月朔望俱設斗香官殿監¶
　　　等敬謹拈香行禮¶
　　　祀¶
　竈儀¶
　　　每嵗季冬二十三日¶
　　坤寧宫祀¶
　竈宫殿監先期奏¶
<pb:KR2m0037_WYG_006-41b>¶
　聞至日宫殿監率各該處首領太監等設供案奉¶
　神牌香燭燎爐拜褥各具陳祭品三十三黄羊一屆¶
　　　時奏請¶
　皇帝詣¶
佛前¶
神前¶
　竈神前拈香行禮禮畢¶
　皇帝還宫宫殿監奏請¶
<pb:KR2m0037_WYG_006-42a>¶
　皇后行禮亦如之禮畢¶
　皇后送燎回宫¶
　　　令節設醮儀¶
　　　每遇年節¶
天穹寳殿¶
欽安殿各設道場拜進表文其道場用外道官道衆者¶
　　　所用一切錢糧内務府掌之屆日宫殿監率各¶
　　　該處首領太監等闗防其道場用太監道官道¶
<pb:KR2m0037_WYG_006-42b>¶
　　　衆者所用一切錢糧由宫殿監行文内務府派¶
　　　員備辦屆日宫殿監率該處首領太監等瞻禮¶
　　　俱各具牌奏¶
　聞¶
　¶
　¶
　¶
國朝宫史卷六¶
